---
icon: material/yin-yang
title: 太極拳十要
author: 楊澄甫 陳微明
---

# 太極拳十要 

> *這是來自* ***陳微明*** *筆錄的《太極拳術十要》[^1]，由楊澄甫先生口述了太極拳的* ***十點要領***。

## **{==虛靈頂勁==}**　

***一、虛靈頂勁***　

頂勁者。頭容正直。神貫于頂也。不可用力。用力則項強。氣血不能流通。須有虛靈自然之意。非有虛靈頂勁。則精神不能提起也。


## **{==含胸拔背==}**　

***二、含胸拔背***　

含胸者。胸略內涵。使氣沉于丹田也。胸忌挺出。挺出氣挪胸際。上重下輕。腳根易于浮起。拔背者。氣貼于背也。能含胸則自能拔背。能拔背則能力由脊發。所向無敵也。

## **{==鬆腰==}**　

***三、鬆腰***　

腰為一身之主宰。能鬆腰然後兩足有力。下盤穩固。虛實變化皆由腰轉動。故曰。命意源頭在腰隙。有不得力必于腰腿求之也。

## **{==分虛實==}**　

***四、分虛實***　

太極拳術以分虛實為第一義。如全身皆坐在右腿。則右腿為實。左腿為虛。全身坐在左腿。則左腿為實。右腿為虛。虛實能分。而後轉動輕靈。毫不費力。如不能分。則步重滯。自立不穩。而易為人所牽動。
　
## **{==沉肩墜肘==}**　

***五、沉肩墜肘***　

沉肩者。肩鬆開下垂也。若不能鬆垂。兩肩端起。則氣亦隨之而上。全身皆不得力。墜肘者。肘往下鬆墜之意。肘若懸起。則肩不能沉。放人不遠。近于外家之斷勁矣。

## **{==用意不用力==}**　

***六、用意不用力***　

太極論云。此全是用意不用力。練太極拳身鬆開。不使用分毫之拙勁。以留滯于筋骨血脈之間以自縛束。然後能輕靈變化圓轉自如。或疑不用力何以能長力。蓋人身之有經絡。如地之有溝洫。溝洫不塞而水行。經絡不閉而氣通。如渾身僵勁充滿經絡。氣血停滯。轉動不靈。牽一髮而全身動矣。若不用力而用意。意之所至。氣即至焉。如是氣血流注。日日貫輸。周流全身。無時停滯。久久練習。則得真正內勁。即太極論中所云。極柔軟然後能堅剛也。太極功夫純熟之人。臂縛如綿裹鐵。分量極沉。練外家拳者。用力則顯。有力不用力時。則甚輕浮。可見其力乃外勁浮面之勁也。外家之力最易引動。不足尚也。

## **{==上下相隨==}**　

***七、上下相隨***　

上相隨者。即太極論中所云。其根在腳。發于腿。主宰于腰。形于手指。由腳而腿而腰。總須完整一氣也。手動、腰動、足動。眼神亦隨之動。如是方可謂之上下相隨。有一不動。即散亂矣。

## **{==內外相合==}**　

***八、內外相合***　

太極所練在神。故云。神為主師。身為軀使。精神能提起。自然舉動輕靈。架子不外虛實開合。所謂開者。不但手足開。心意亦與之俱開。所謂合者。不但手足合。心意亦與之俱合。能內外合為一氣。則渾然無間矣。

## **{==相連不斷==}**　

***九、相連不斷***　

外家拳術。其勁乃後天之拙勁。故有起有止。有續有斷。舊力已盡。新力未生。此時最易為人所乘。太極用意不用力。自始至終。綿綿不斷。周而復始。循環無窮。原論所謂如長江大河。滔滔不絕。又曰。運勁如抽絲。皆言其貫串一氣也。

## **{==動中求靜==}**　

***十、動中求靜***　

外家拳術。以跳躑為能。用盡氣力。故練習之後。無不喘氣者。太極以靜御動。雖動猶靜。故練架子愈慢愈好。慢則呼吸深長。氣沉丹田。自無血脈憤張之弊。學者細心體會。庶可得其意焉。


[^1]: *1925年，陳微明著《太極拳術》一書中，由楊澄甫先生口述了太極拳的十點要領，成為近代太極拳技術發展的重要規範。*

