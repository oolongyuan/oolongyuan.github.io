---
icon: material/yin-yang
title: 八法秘訣
---

# 太極拳八法秘訣

## 掤勁義何解

掤勁義何解 如水負行舟
先實丹田氣 次要頂頭懸
全體彈簧力 開合一定間
任有千斤重 飄浮亦不難


## 履勁義何解

履勁義何解 引導使之前
順其來勢力 輕靈不丟頂
力儘自然空 丟擊任自然
重心自維持 莫為他人乘


## 擠勁義何解

擠勁義何解 用時有兩方
直接單純意 迎合一動中
間接反應力 如球撞壁還
又如錢投鼓 躍然擊鏗鏘


## 按勁義何解

按勁義何解 運用如水行
柔中寓剛強 急流勢難當
遇高則膨滿 逢窪向下潛
波浪有起伏 有孔無不入


## 採勁義何解

採勁義何解 如權之引衡
任爾力巨細 權後知輕重
轉移只四兩 千斤亦可平
若問理何在 槓桿之作用


## 挒勁義何解

挒勁義何解 旋轉若飛輪
投物於其上 脫然擲丈尋
君不見漩渦 卷浪若螺紋
落葉墮其上 倏爾便沉淪


## 肘勁義何解

肘勁義何解 方法有五行
陰陽分上下 虛實須辨清
連環勢莫當 開花捶更凶
六勁融通後 運用始無窮


## 靠勁義何解

靠勁義何解 其法分肩背
斜飛勢用肩 肩中還有背
一旦得機勢 轟然如搗碓
仔細維重心 失中徒無功

